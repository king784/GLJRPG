Hei,

 

ohessa on liitteenä tarkastettu ja kommentoitu opinnäytetyösi. Ennätinkin ennen lupaamaani aikaa tarkastamaan työsi.

 

Tekstiä on runsaasti ja olet yksityiskohtaisesti kuvannut prosessin. Tekstisi toimii hyvin työselosteena. Teksti on myös varsin sujuvaa, lauserakenteesi ovat selkeitä.

 

Sitten on kuitenkin pari asiaa.

1)     Tekstin kokonaisrakenne ja jäsentely, erityisesti työn alkupuolella, on täsmentymätöntä. Tähän vaikuttaa omalta osaltaan mm. se, että keskeisimmät käsitteet ja termit ovat määrittelemättä. Ne tuodaan mukaan tekstiin ikään kuin annettuina, niitä ei avata lukijalle lainkaan. Olen huomannut, että monelle tekevälle osaajalle on vaikea verbalisoida esimerkiksi rajapinnan, kirjaston ja sovelluksen eroja. Nämä saattavat olla monesti lähellä toisiaan ja toinen ei ole olemassa ilman toista. Mutta kirjoitetussa asiatyylisessä tekstissä tämä tuottaa usein sekaannuksia ja epätäsmällisyyksiä, jos termejä ei ole määritelty ja avattu. Toiseksi, tekstin täsmentymättömyyteen vaikuttaa se, että ”menetelmien” alle on laitettu kaikkea kirjastoista ohjelmointikieleen ja sovelluksiin, ja näistä on sitten rakennettu pirstaleinen liian lyhyiden alalukujen sarja.

2)     Olet onnistunut kirjoittamaan systemaattisesti kaikki yhdysmerkkiä vaativat yhdyssanat väärin. Hyvää tässä on se, että virhe on systemaattinen eli siitä on helppo poisoppia. Huonoa tässä on se, että niiden korjaamisessa on sinulla pirunmoinen työ.

 

Tekstiviitteissä ja lähdeluettelossa on myös muutama pieni tekninen asia, joka on korjattava.

 

Lähetä korjattu työsi minulle vielä silmäiltäväksi. Tarkastan kypsyysnäytteesi sen jälkeen, kun olen todennut sinun tehneen korjaukset tekstiisi hyväksyttävästi.

 

Olen lähettänyt tämän viestini myös ohjaajallesi tiedoksi.